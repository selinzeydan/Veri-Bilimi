# Veri Bilimi

Veri bir araştırmada, tartışma sonucuna varabilmek için gereken ilk bilgidir. Veriler ölçüm, sayım, deney, gözlem ya da araştırma yolu ile elde edilebilir. Ölçüm ya da sayım yolu ile toplanan ve sayısal bir değer bildiren veriler nicel veriler, sayısal bir değer bildirmeyen veriler nitel verilerdir.

Veri bilimi ise, verilerden yararlı içgörüler elde etmek için alan bilgisi, programlama yetenekleri, matematik ve istatistik anlayışını birleştiren bir disiplindir.

## Veri Bilimcinin Sahip Olması Gereken Yetenekler:
- Programlama
- Matematik, İstatistik, Olasılık, Lineer Cebir
- Makine Öğrenmesi ( Machine Learning)
- Derin Öğrenme ( Deep Learning )
- İstatiksel Öğrenme ( Statistical Learning )
- Doğru soru sorabilmek
- Problem çözme yeteneği
- Etkili iletişim
- Sunum Kabiliyeti
- Analitik Bakış Açısı

## Kariyer imkânları ve trendler
Veri bilimi kariyeri, veri uzmanı olmaktan ürün veya mühendislikte uzmanlaşmaya kadar çok sayıda farklı disiplinde olabilir.

Trend 1: Uzmanlaşma

Uzmanlaşmak, bir veri bilimciyi hizmet verdiği kurumda vazgeçilmez hale getirebilir. Uzmanlıklar, finansal hizmetler veya imalat gibi belirli bir sektörde veya belirli bir veri beceri setinde olabilir. Veri analizi, mimari, görselleştirme ve veritabanı yönetimi, sektörde en çok talep edilen temel uzmanlıklardır.

Trend 2: İş Zekası (BI) becerilerini kullanmak

Veri bilimi genellikle iş zekasının (BI) kardeşi olarak düşünülür. Ancak bu, BI becerilerinizi geride bırakmak anlamına gelmez - gerçekten istediğiniz veri bilimcisi rolüne ulaşmakta İş Zekası deneyiminiz ve uzmanlığınız fark yaratabilir.

İyi sunum oluşturabilmek, veri bilimine uzak diğer kişilere elde ettiğiniz içgörüleri açıklamak için çok önemlidir. Trendlerin ve fırsatların net bir şekilde görselleştirilmesi ve tanımlanması yapılmadan, veri analitiği yoluyla elde ettiğiniz temel bilgilerin hedef kitleniz tarafından anlaşılması çok kolay olmayabilir.

Trend 3:  Uygulamalı öğrenmek ve teknolojiyi takip etmek

Veri bilimi alanında yüksek lisans eğitimi almak size geniş bir beceri seti kazandıracaktır ve uzmanlığınızı potansiyel işverenlere kanıtlayacaktır. Kariyerinize devam ederken, çeşitli programlama dilleri ve araçlarına hakim olmanız önemlidir. Tek bir teknolojiyi veya platformu öğrenmenin bir kariyer oluşturmak için yeterli olamayacağını bilmeniz gerekir - birden fazla ve gelişmekte olan modelleme programları, veritabanı teknolojileri ve veri yönetimi konusunda bilgi sahibi olmanız gerekir.
